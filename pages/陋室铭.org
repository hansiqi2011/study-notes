* 陋室铭 #card #诗词
:PROPERTIES:
:card-last-interval: -1
:card-repeats: 1
:card-ease-factor: 2.5
:card-next-schedule: 2022-07-27T16:00:00.000Z
:card-last-reviewed: 2022-07-27T00:52:49.113Z
:card-last-score: 1
:END:
** 唐·刘禹锡
** 山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
*